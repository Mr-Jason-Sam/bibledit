\c 38
\s Amadodana kaJuda
\p
\v 1 Kwasekusithi ngalesosikhathi uJuda wehla esuka kubafowabo, waphambukela\x + 38.16.\x* endodeni yeAdulamu\x + 1 Sam. 22.1. 2 Sam. 23.13. 1 Lan. 11.15. Mika 1.15.\x*, obizo layo linguHira.
\v 2 UJuda wasebona lapho indodakazi yendoda umKhanani, obizo lakhe linguShuwa\x + 1 Lan. 2.3-5.\x*; wayithatha wangena kuyo.
\v 3 Yasithatha isisu, yazala indodana; waseyitha ibizo layo uEri.
\v 4 Yasiphinda ithatha isisu, yazala indodana; yayitha ibizo layo uOnani\x + 46.12. Nani 26.19,20.\x*.
\v 5 Yasisengezelela futhi yazala indodana, yayitha ibizo layo uShela; kodwa wayeseKezibi ekuyizaleni kwayo.
\v 6 UJuda wasemthathela uEri izibulo lakhe umfazi\x + 21.21.\x*, njalo ibizo lakhe linguTamari.
\v 7 Kodwa uEri izibulo likaJuda wayemubi emehlweni eN\sc KOSI\sc*; iN\sc KOSI\sc* yasimbulala\x + 1 Lan. 2.3.\x*.
\v 8 UJuda wasesithi kuOnani: Ngena kumkamfowenu, wenze kuye imfanelo yomfowabo wendoda, umvusele umfowenu inzalo\x + Dute. 25.5-10. Mat. 22.24.\x*.
\v 9 UOnani-ke wayesazi ukuthi inzalo kayiyikuba ngeyakhe. Kwasekusithi lapho engena kumkamfowabo, wachithela emhlabathini, ukuze angamniki umfowabo inzalo.
\v 10 Kwasekusiba kubi emehlweni eN\sc KOSI\sc* lokho akwenzayo; ngakho yambulala laye.
\v 11 UJuda wasesithi kuTamari umalokazana wakhe: Hlala ungumfelokazi endlini kayihlo\x + Ruthe 1.12,13.\x*, aze akhule uShela indodana yami; ngoba wathi: Hlezi laye afe njengabafowabo. UTamari wasehamba wahlala endlini kayise\x + Levi 22.13.\x*.
\s UJuda loTamari
\p
\v 12 Emva kwensuku ezinengi yafa indodakazi kaShuwa, umkaJuda. UJuda eseziduduzile\x + 24.67; 37.35. 2 Sam. 13.39.\x*, wenyukela kubagundi bezimvu zakhe eThiminathi\x + Josh. 15.10,57. or Josh. 19.43. Hlu. 14.1.\x*, yena lomngane wakhe uHira umAdulamu.
\v 13 Kwasekusaziswa kuTamari ukuthi: Khangela, uyihlozala wenyukela eThiminathi ukugunda izimvu zakhe.
\v 14 Wasekhulula izembatho zobufelokazi bakhe, wazimbomboza ngesimbombozo, wazigoqela, wahlala esangweni iEnayima, elisendleleni eya eThiminathi; ngoba wabona ukuthi uShela wayesekhulile, njalo wayengamnikwanga ukuba ngumka\add khe\add*.
\v 15 Lapho uJuda esembonile, wacabanga ukuthi uliwule, ngoba embomboze ubuso bakhe.
\v 16 Wasephambukela kuye\x + 38.1.\x* endleleni wathi: Woza-ke, ngingene kuwe; ngoba wayengazi ukuthi ngumalokazana wakhe. Wasesithi: Uzanginikani ukuze ungene kimi?
\v 17 Wasesithi: Mina ngizathumela izinyane lembuzi elivela emhlanjini. Wasesithi: Uzanginika isibambiso uze ulithumele yini?
\v 18 Wasesithi: Sibambiso bani engizakunika sona? Wasesithi: Indandatho elophawu lwakho, lentambo yakho, lodondolo lwakho olusesandleni sakho\x + 38.25. Jer. 22.24.\x*. Wasemupha, wangena kuye; wasethatha isisu sakhe.
\v 19 Wasesukuma wahamba, wakhulula isimbombozo sakhe, wafaka izembatho zobufelokazi bakhe\x + 38.14. 24.65.\x*.
\v 20 UJuda wasethumela izinyane lembuzi ngesandla somngane wakhe umAdulamu ukuze athathe isibambiso esandleni sowesifazana; kodwa kamtholanga.
\v 21 Wasebuza amadoda endawo yakowesifazana esithi: Lingaphi iwule elaliseEnayima endleleni? Asesithi: Kakuzanga kube khona iwule lapha.
\v 22 Wasebuyela kuJuda wathi: Kangilitholanga, futhi lamadoda endawo athi: Kakuzanga kube khona iwule lapha.
\v 23 UJuda wasesithi: Kalizithathele, hlezi sideleleke\f + \fk sideleleke: \fl Heb. \fq sibe lihlazo.\f*; khangela, ngithumele lelizinyane, kodwa wena kawumtholanga.
\p
\v 24 Kwasekusithi phose emva kwenyanga ezintathu kwaziswa kuJuda ukuthi: UTamari umalokazana wakhe ufebile, futhi khangela-ke, ulesisu sokufetshwa. UJuda wasesithi: Mkhupheni atshiswe\x + Levi 21.9.\x*.
\v 25 Esekhutshiwe, yena wathumela kuyisezala, esithi: Ngoniwe yindoda engumnini walezizinto. Wathi futhi: Ake uhlolisise\x + 37.32,33.\x* ukuthi ngezikabani lezizinto, indandatho elophawu lezintambo lodondolo\x + 38.18.\x*.
\v 26 UJuda wase\add zi\add*vuma\x + 37.33.\x* wathi: Ulungile kulami\x + 1 Sam. 24.17.\x*, ngakho njengoba ngingamnikanga uShela indodana yami. Njalo kabanga esamazi futhi.
\p
\v 27 Kwasekusithi esikhathini sokubeletha kwakhe, khangela-ke, amaphahla ayesesiswini sakhe\x + 25.24.\x*.
\v 28 Kwasekusithi ekubeletheni kwakhe, \add elinye\add* lakhupha isandla; umbelethisi wa\add si\add*thatha, wabopha intambo ebomvu\x + Josh. 2.18.\x* esandleni salo, esithi: Lo uzaphuma kuqala.
\v 29 Kodwa kwathi lifinyeza isandla salo, khangela-ke umfowabo waphuma; wasesithi: Ufohle njani? Ukufohla kakube phezu kwakho\f + \fk ukufohla: \fl kumbe, \fq uzifohlelele njani.\f*. Wasemutha ibizo lakhe uPerezi\f + \fk uPerezi: \fl okuyikuthi, \fq ukufohla.\f*.
\v 30 Emva kwalokhu kwasekuphuma umfowabo owayelentambo ebomvu esandleni sakhe; wasemutha ibizo lakhe uZera\x + 46.12. Nani 26.20. 1 Lan. 2.4. Mat. 1.3.\x*.
