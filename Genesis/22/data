\c 22
\s UAbrahama ulaywa ukwenza umhlatshelo ngoIsaka
\p
\v 1 Kwasekusithi emva kwalezizinto uNkulunkulu wamlinga\x + 1 Kor. 10.13. Heb. 11.17. Jak. 1.12,13. 1 Pet. 1.6,7.\x* uAbrahama, wathi kuye: Abrahama! Wathi: Khangela, ngi\add lapha\add*.
\v 2 Wasesithi: Thatha-ke indodana yakho, eyodwa eyakho, oyithandayo, uIsaka, uye elizweni leMoriya\x + 2 Lan. 3.1.\x*; uyinikele khona ibe ngumnikelo wokutshiswa phezu kwenye yezintaba engizakutshela yona.
\p
\v 3 UAbrahama wasevuka ekuseni kakhulu, wabophela isihlalo kubabhemi wakhe, wathatha kanye laye ababili kumajaha akhe, loIsaka indodana yakhe. Wabanda inkuni zomnikelo wokutshiswa, wasukuma waya endaweni ayemtshele yona uNkulunkulu.
\v 4 Kwathi ngosuku lwesithathu uAbrahama waphakamisa amehlo akhe wayibona indawo isekhatshana.
\v 5 UAbrahama wasesithi emajaheni akhe: Salani lina lapha lobabhemi, mina lomfana sisaya laphayana njalo sizakhonza, sibuye kini futhi.
\v 6 UAbrahama wasethatha inkuni zomnikelo wokutshiswa, wazethwesa uIsaka\x + Joha. 19.17.\x* indodana yakhe; wathatha esandleni sakhe umlilo lengqamu; basebehamba bobabili ndawonye.
\v 7 UIsaka wasekhuluma kuAbrahama uyise wathi: Baba! Wasesithi: Khangela, ngi\add lapha\add*, mntanami. Wasesithi: Khangela, umlilo lenkuni; kodwa lingaphi iwundlu lomnikelo wokutshiswa?
\v 8 UAbrahama wasesithi: UNkulunkulu uzazibonela yena iwundlu lomnikelo wokutshiswa, mntanami. Bahamba-ke bobabili ndawonye.
\v 9 Basebefika endaweni uNkulunkulu ayemtshele yona; uAbrahama wasesakha khona ilathi; wabeka kuhle inkuni; esembophile uIsaka indodana yakhe, wambeka elathini phezu kwenkuni\x + Jak. 2.21,22.\x*.
\v 10 UAbrahama waseselula isandla sakhe, wathatha ingqamu ukuze ayihlabe indodana yakhe.
\v 11 Kwasekumemeza kuye ingilosi yeN\sc KOSI\sc* isemazulwini yathi: Abrahama, Abrahama! Wathi: Khangela, ngi\add lapha\add*.
\v 12 Yasisithi: Ungeluleli isandla sakho emfaneni\x + Mika 6.7,8.\x*, ungenzi lutho kuye, ngoba khathesi ngiyazi ukuthi wena uyamesaba uNkulunkulu\x + 26.5.\x*, lokhu ungayigodlanga indodana yakho eyodwa kimi.
\v 13 UAbrahama wasephakamisa amehlo akhe, wabona, khangela-ke, inqama emuva ibanjiwe esixukwini ngezimpondo zayo. UAbrahama wasehamba wayithatha inqama, wayinikela ibe ngumnikelo wokutshiswa esikhundleni sendodana yakhe.
\v 14 UAbrahama wasesitha ibizo laleyondawo \add wathi\add* uJehova-jire\f + \fk uJehova-jire: \fl okuyikuthi, \fq uJehova uzanakekela.\f*, njengoba kutshiwo lamuhla ukuthi: Entabeni yeN\sc KOSI\sc* kuzanakekelwa.
\p
\v 15 Ingilosi yeN\sc KOSI\sc* yasimemeza uAbrahama ngokwesibili isemazulwini,
\v 16 yathi: Ngizifungile\x + Hlab. 105.9. Luka 1.73. Heb. 6.13.\x*, itsho iN\sc KOSI\sc*, ukuthi njengoba wenzile le into ungayigodlanga indodana yakho, eyakho eyodwa,
\v 17 qotho ngizakubusisa lokukubusisa, ngiyandise lokuyandisa inzalo yakho njengenkanyezi zamazulu\x + 15.5. Jer. 33.22.\x*, lanjengetshebetshebe\x + 2 Sam. 17.11. 1 Kho. 4.20. Isa. 48.19. Gen. 13.16.\x* elisekhunjini lolwandle; lenzalo yakho izakuba ngumnikazi wesango lezitha zayo\x + 24.60. Mika 1.9. Hlab. 127.5.\x*,
\v 18 lenzalweni yakho zonke izizwe zomhlaba zizabusiswa\x + 12.3; 18.18; 26.4. Seb. 3.25. Gal. 3.8.\x*, ngoba ulalele ilizwi lami\x + 22.2; 26.5.\x*.
\v 19 UAbrahama wasebuyela emajaheni akhe; basebesukuma, bahamba ndawonye eBerisheba\x + 21.31.\x*; uAbrahama wasehlala eBerisheba.
\s Inzalo kaNahori
\p
\v 20 Kwasekusithi emva kwalezizinto kwabikwa kuAbrahama ukuthi: Khangela, uMilka\x + 11.29.\x* laye umzalele uNahori umfowenu abantwana,
\v 21 uUzi\x + Jobe 1.1.\x* izibulo lakhe, loBuzi\x + Jobe 32.2.\x* umfowabo, loKemuweli uyise kaAramu,
\v 22 loKesedi, loHazo, loPilidashi, loJidilafi, loBethuweli,
\v 23 uBethuweli\x + 24.15.\x* wasezala uRebeka\x + Roma 9.10.\x*; laba abayisificaminwembili uMilka wabazalela uNahori, umfowabo kaAbrahama.
\v 24 Lomfazi wakhe omncane obizo lakhe linguRewuma, laye wazala uTeba loGahama loTahashi loMahaka.
