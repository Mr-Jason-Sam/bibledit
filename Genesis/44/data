\c 44
\s UJosefa uyabalinga abafowabo
\p
\v 1 Waselaya umphathi wendlu yakhe esithi: Gcwalisa amasaka amadoda ngokudla, okulingene abangakuthwala, ufake imali yalowo lalowo emlonyeni wesaka lakhe.
\v 2 Lenkezo yami, inkezo yesiliva, ifake emlonyeni wesaka lecinathunjana kanye lemali yamabele alo. Wenza-ke njengelizwi likaJosefa, ayelikhulumile.
\v 3 Ekuseni sekusile, amadoda avunyelwa ukuhamba, wona labobabhemi bawo.
\v 4 Wona aphuma emzini, ayengakhatshana, uJosefa wasesithi kumphathi wendlu yakhe: Sukuma xotshana lamadoda; lapho usuwaficile uzakuthi kuwo: Liphindiseleleni okuhle ngokubi?
\v 5 Le kayisiyo enatha kuyo inkosi yami, lehlahlula ngayo sibili yini? Lenze okubi ngelikwenzileyo.
\p
\v 6 Wasewafica, wakhuluma kuwo lamazwi.
\v 7 Asesithi kuye: Inkosi yethu ikhulumelani amazwi anje? Kakube khatshana lezinceku zakho ukwenza into enje.
\v 8 Khangela, imali esayifica emlonyeni wamasaka ethu\x + 43.21.\x* sayibuyisela kuwe ivela elizweni leKhanani. Pho, besingeba njani isiliva loba igolide endlini yenkosi yakho?
\v 9 Lowo owezinceku zakho etholwa kuye, kafe\x + 31.32.\x*, lathi futhi sizakuba yizigqili zenkosi yethu.
\v 10 Wasesithi: Khathesi-ke, kakube njalo njengamazwi enu; lowo ezatholwa kuye uzakuba yisigqili sami, kodwa lina libe msulwa.
\v 11 Basebephangisa, njalo ngulowo lalowo wethulela isaka lakhe emhlabathini, ngulowo lalowo wasevula isaka lakhe.
\v 12 Waphenya eqala kwenkulu wacina ngecinathunjana; njalo inkezo yatholwa esakeni likaBenjamini.
\v 13 Asedabula izembatho zawo\x + 37.29,34. Nani 14.6. 2 Sam. 1.11; 3.31. Jobe 1.20. Tshu. 3.7. 2 Kho. 18.37; 19.1. Jer. 36.24. Mat. 26.65.\x*; ileyo laleyo yethwesa ubabhemi wayo, asebuyela emzini.
\p
\v 14 Njalo uJuda wafika labafowabo endlini kaJosefa; ngoba wayesesekhona, bawela emhlabathini phambi kwakhe\x + 37.7,9,10; 42.6; 43.26,28.\x*.
\v 15 UJosefa wasesithi kubo: Yisenzo bani elisenzileyo? Belingazi yini ukuthi indoda enjengami ingahlahlula sibili?
\v 16 UJuda wasesithi: Sizakuthini enkosini yethu? Sizakhulumani? Loba sizazilungisisa njani? UNkulunkulu uthole ububi benceku zakho; khangela, siyizigqili zenkosi yethu, thina sonke kanye laye inkezo etholwe esandleni sakhe\x + 44.9.\x*.
\v 17 Kodwa wathi: Kakube khatshana lami ukwenza lokho. Indoda esandleni sayo okutholwe inkezo, nguye ozakuba yisigqili sami; kodwa lina yenyukani ngokuthula liye kuyihlo.
\p
\v 18 UJuda wasesondela kuye wathi: Uxolo nkosi yami! Ake uvumele inceku yakho ikhulume ilizwi endlebeni zenkosi yami\x + 43.20.\x*, lolaka lwakho lungayivutheli inceku yakho\x + Eks. 32.22.\x*, ngoba unjengoFaro kanye.
\v 19 Inkosi yami yabuza inceku zayo isithi: Liloyihlo kumbe umfowenu yini?
\v 20 Sasesisithi enkosini yami: Silobaba olixhegu, lomfana wobuxhegu, omncinyane\x + 43.8; 44.23,26,31.\x*, lomnewabo ufile, njalo yena usele yedwa kunina, loyise uyamthanda.
\v 21 Wasusithi encekwini zakho: Mehliseleni kimi ukuze ngibeke ilihlo lami phezu kwakhe\x + 42.15,20; 43.3,5.\x*.
\v 22 Sasesisithi enkosini yami: Umfana angetshiye uyise; uba emtshiya uyise, uzakufa \add uyise\x + 44.31.\x*\add*.
\v 23 Wasusithi encekwini zakho: Uba umnawenu olicinathunjana engehli lani, kaliyikubona ubuso bami futhi.
\v 24 Kwasekusithi sesenyukele kunceku yakho ubaba, samazisa amazwi enkosi yami.
\v 25 Ubaba wasesithi: Buyelani, lisithengele ukudla okulutshwana\x + 43.1.\x*.
\v 26 Sasesisithi: Singeke sehle; uba umnawethu olicinathunjana elathi singehla, ngoba singebone ubuso baleyondoda uba umnawethu olicinathunjana singelaye.
\v 27 Inceku yakho ubaba yasisithi kithi: Lina liyazi ukuthi umkami wangizalela \add amadodana\add* amabili;
\v 28 njalo omunye waphuma kimi, ngasengisithi: Isibili udatshuliwe lokudatshulwa\x + 37.33.\x*; njalo kangimbonanga kuze kube khathesi.
\v 29 Uba lithatha lalo limsusa ebusweni bami, esehlelwe yingozi, lizakwehlisela-ke izimvu zami engcwabeni ngosizi\x + 42.36,38; 44.31.\x*.
\v 30 Khathesi-ke, lapho ngibuyela kunceku yakho ubaba, lomfana singelaye, njengoba umphefumulo wakhe ubotshelwe emphefumulweni wakhe\x + 1 Sam. 18.1.\x*,
\v 31 kuzakuthi-ke, nxa ebona ukuthi umfana kakho\x + 44.30.\x*, uzakufa; njalo inceku zakho zizakwehlisela izimvu zenceku yakho ubaba engcwabeni ngosizi.
\v 32 Ngoba inceku yakho yaba yisibambiso somfana kubaba esithi: Uba ngingambuyiseli kuwe, ngizakuba lecala kubaba zonke insuku\x + 43.9.\x*.
\v 33 Khathesi-ke, ake inceku yakho isale esikhundleni somfana, ibe yisigqili senkosi yami, lomfana enyuke kanye labafowabo.
\v 34 Ngoba ngingenyukela njani kubaba, umfana ngingelaye, hlezi ngibone okubi okuzafica ubaba?
