\c 11
\s Umphotshongo weBabeli
\p
\v 1 Umhlaba wonke-ke wawulolimi lunye, lamazwi manye.
\v 2 Kwasekusithi ekuhambeni kwabo bevela empumalanga\f + \fk bevela empumalanga: \fl kumbe, \fq ngempumalanga.\f* bafica igceke elizweni leShinari\x + ch. 10.10; 14.1. Isa. 11.11. Dan. 1.2. Zek. 5.11.\x*, basebehlala khona.
\v 3 Basebesithi ngulowo lalowo kumakhelwane wakhe: Wozani, asenzeni izitina sizitshise lokuzitshisa; lesitina saba lilitshe kubo, lengcino\x + 14.10. Eks. 2.3.\x* yaba ludaka kubo.
\v 4 Basebesithi: Wozani, asizakheleni umuzi lomphotshongo osihloko sawo sisemazulwini\x + Dute. 1.28.\x*, besesizenzela ibizo, hlezi sihlakazeke ebusweni bomhlaba wonke.
\v 5 IN\sc KOSI\sc* yasisehla\x + 18.21.\x* ukubona umuzi lomphotshongo abantwana babantu abakwakhayo.
\v 6 IN\sc KOSI\sc* yasisithi: Khangela, yisizwe sinye, njalo balolimi lunye bonke, njalo yikho abaqala ukukwenza; khathesi-ke kakulalutho olungabehlula abamisa ukulwenza.
\v 7 Wozani, asehle\x + 1.26.\x*, siphambanise lapho ulimi lwabo, ukuze bangezwa, ngulowo lalowo ulimi lomakhelwane wakhe.
\v 8 Ngakho iN\sc KOSI\sc* yabahlakazela ebusweni bomhlaba wonke\x + 10.25,32.\x* besuka lapho; basebesima ukwakha umuzi.
\v 9 Ngalokho kwabizwa ibizo lawo ngokuthi iBabeli\f + \fk iBabeli: \fl okuyikuthi, \fq ukuphambaniseka.\f*, ngoba lapho iN\sc KOSI\sc* yaphambanisa ulimi lomhlaba wonke; kusukela lapho iN\sc KOSI\sc* yabahlakaza kubo bonke ubuso bomhlaba.
\s Inzalo kaShemu
\p
\v 10 Lezi yizizukulwana zikaShemu\x + 10.22-25. 1 Lan. 1.17-27.\x*. UShemu wayeleminyaka elikhulu, wasezala uArpakishadi, iminyaka emibili emva kukazamcolo.
\v 11 UShemu wasephila, esezele uArpakishadi, iminyaka engamakhulu amahlanu; wazala amadodana lamadodakazi.
\v 12 UArpakishadi wasephila iminyaka engamatshumi amathathu lanhlanu, wazala uShela\x + Luka 3.36.\x*.
\v 13 UArpakishadi wasephila, esezele uShela, iminyaka engamakhulu amane lantathu; wazala amadodana lamadodakazi.
\v 14 UShela wasephila iminyaka engamatshumi amathathu, wazala uEberi.
\v 15 UShela wasephila, esezele uEberi, iminyaka engamakhulu amane lantathu; wazala amadodana lamadodakazi.
\v 16 UEberi wasephila iminyaka engamatshumi amathathu lane, wazala uPelegi.
\v 17 UEberi wasephila, esezele uPelegi, iminyaka engamakhulu amane lamatshumi amathathu; wazala amadodana lamadodakazi.
\v 18 UPelegi wasephila iminyaka engamatshumi amathathu, wazala uRewu.
\v 19 UPelegi wasephila, esezele uRewu, iminyaka engamakhulu amabili layisificamunwemunye; wazala amadodana lamadodakazi.
\v 20 URewu wasephila iminyaka engamatshumi amathathu lambili, wazala uSerugi.
\v 21 URewu wasephila, esezele uSerugi, iminyaka engamakhulu amabili lesikhombisa; wazala amadodana lamadodakazi.
\v 22 USerugi wasephila iminyaka engamatshumi amathathu, wazala uNahori.
\v 23 USerugi wasephila, esezele uNahori, iminyaka engamakhulu amabili; wazala amadodana lamadodakazi.
\v 24 UNahori wasephila iminyaka engamatshumi amabili layisificamunwemunye, wazala uTera.
\v 25 UNahori wasephila, esezele uTera, iminyaka elikhulu lamatshumi ayisificamunwemunye; wazala amadodana lamadodakazi.
\v 26 UTera wasephila iminyaka engamatshumi ayisikhombisa, wazala uAbrama, uNahori loHarani.
\s Inzalo kaTera
\p
\v 27 Lezi-ke yizizukulwana zikaTera. UTera wazala uAbrama, uNahori loHarani; uHarani wasezala uLothi.
\v 28 UHarani wasesifa phambi kukayise uTera, elizweni lokuzalwa kwakhe, eUri yamaKhaladiya.
\v 29 OAbrama loNahori-ke bazithathela abafazi; ibizo lomkaAbrama nguSarayi\x + 17.15; 20.12.\x*, lebizo lomkaNahori nguMilka\x + 22.20.\x*, indodakazi kaHarani, uyise kaMilka loyise kaIska.
\v 30 Kodwa uSarayi wayeyinyumba; wayengelamntwana.
\v 31 UTera wasethatha\x + 12.1; 15.7.\x* uAbrama indodana yakhe, loLothi indodana kaHarani, indodana yendodana yakhe, loSarayi umalokozana wakhe, umkaAbrama indodana yakhe; basebesuka labo eUri\x + Josh. 24.2. Neh. 9.7. Seb. 7.2,4.\x* yamaKhaladiya, ukuya elizweni leKhanani\x + 10.15-19.\x*; basebefika eHarani, bahlala khona.
\v 32 Insuku zikaTera-ke zaziyiminyaka engamakhulu amabili lanhlanu; uTera wasefela eHarani.
