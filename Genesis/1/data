\c 1
\s Ukudalwa komhlaba lomuntu
\p
\v 1 Ekuqaleni\x + Hlab. 33.6; 136.5; Joha. 1.1-3; Seb. 14.15; 17.24; Kol. 1.16,17; Heb. 1.10; 11.3.\x* uNkulunkulu wadala amazulu lomhlaba.
\v 2 Njalo umhlaba wawungelasimo ungelalutho\x + Isa. 34.11 Jer. 4.23.\x*, lobunyama babuphezu kokujula; loMoya kaNkulunkulu wayendiza phezu kwamanzi.
\v 3 UNkulunkulu wasesithi: Kakube khona ukukhanya\x + 2 Kor. 4.6\x*; kwasekusiba khona ukukhanya.
\v 4 UNkulunkulu wasebona ukukhanya ukuthi kuhle; uNkulunkulu wasesehlukanisa phakathi kokukhanya lobunyama\f + \fk phakathi kokukhanya lobunyama: \fl Heb. \fq phakathi kokukhanya laphakathi kobunyama.\f*.
\v 5 UNkulunkulu wasebiza ukukhanya ngokuthi yimini, lobunyama wabubiza ngokuthi yibusuku. Kwasekusiba yikuhlwa, njalo kwaba yikusa, usuku lokuqala.
\p
\v 6 UNkulunkulu wasesithi: Kakube khona umkhathi\x + Jobe 37.18. Hlab. 136.5. Jer. 10.12; 51.15.\x* phakathi kwamanzi; kawehlukanise phakathi kwamanzi lamanzi.
\v 7 UNkulunkulu wasesenza umkhathi, wasesehlukanisa phakathi kwamanzi angaphansi komkhathi lamanzi aphezu komkhathi\x + Hlab. 148.4.\x*; kwaba njalo-ke.
\v 8 UNkulunkulu wasebiza umkhathi ngokuthi ngamazulu. Kwasekusiba yikuhlwa, njalo kwaba yikusa, usuku lwesibili.
\p
\v 9 UNkulunkulu wasesithi: Kakuqoqelwe amanzi avela ngaphansi kwamazulu ndawonye\x + Jobe 38.8. Hlab. 33.7. 2 Pet. 3.5.\x*, njalo kakubonakale umhlabathi owomileyo; kwaba njalo-ke.
\v 10 UNkulunkulu wasebiza umhlabathi owomileyo ngokuthi ngumhlaba, lenhlangano yamanzi wayibiza ngokuthi zinlwandle. UNkulunkulu wasebona ukuthi kuhle.
\v 11 UNkulunkulu wasesithi: Umhlaba kawuveze utshani\f + \fk utshani: \fl Heb. \fq utshani obubuthakathaka.\f*, imibhida ethela inhlanyelo, isihlahla sesithelo sisenza isithelo ngohlobo lwaso, onhlanyelo yaso ikuso phezu komhlaba. Kwaba njalo-ke.
\v 12 Umhlaba wasuveza utshani, imibhida ethela inhlanyelo ngohlobo lwayo, lesihlahla sisenza isithelo, esinhlanyelo yaso ikuso ngohlobo lwaso. UNkulunkulu wasebona ukuthi kuhle.
\v 13 Kwasekusiba yikuhlwa, njalo kwaba yikusa, usuku lwesithathu.
\p
\v 14 UNkulunkulu wasesithi: Kakube khona izikhanyiso emkhathini wamazulu, ukuze zehlukanise phakathi kwemini lobusuku\f + \fk phakathi kwemini lobusuku: \fl Heb. \fq phakathi kwemini laphakathi kobusuku.\f*; njalo zibe yizibonakaliso lezikhathi ezimisiweyo, lensuku leminyaka.
\v 15 Njalo zibe yizikhanyiso emkhathini wamazulu, ukuze zikhanyise emhlabeni. Kwaba njalo-ke.
\v 16 UNkulunkulu wasesenza izikhanyiso ezimbili ezinkulu\x + Dute. 4.19. Hlab. 136.7,8,9.\x*: Isikhanyiso esikhulu ukuze sibuse imini, lesikhanyiso esincinyane ukuze sibuse\f + \fk sibuse: \fl Heb. \fq kube yikubusa kwe-.\f* ubusuku, kanye lezinkanyezi.
\v 17 UNkulunkulu wasezimisa emkhathini wamazulu, ukuthi zikhanyise emhlabeni,
\v 18 lokuthi zibuse emini\x + Jer. 31.35\x* lebusuku, lokwehlukanisa phakathi kokukhanya lobunyama. UNkulunkulu wasebona ukuthi kuhle.
\v 19 Kwasekusiba yikuhlwa, njalo kwaba yikusa, usuku lwesine.
\p
\v 20 UNkulunkulu wasesithi: Amanzi kawagcwale ukunyakazela kwemiphefumulo ephilayo, njalo kakuphaphe inyoni phezu komhlaba emkhathini\f + \fk emkhathini: \fl Heb. \fq ebusweni bomkhathi.\f* wamazulu.
\v 21 UNkulunkulu wasedala oququmadevu bolwandle abakhulu, laso sonke isidalwa esiphilayo esibhinqikayo, amanzi agcwele sona, ngohlobo lwaso, layo yonke inyoni elempiko, ngohlobo lwayo. UNkulunkulu wasebona ukuthi kuhle.
\v 22 UNkulunkulu wasekubusisa, esithi: Zalani, lande\x + 8.17; 9.1.\x*, njalo ligcwalise amanzi enlwandle, lenyoni kazande emhlabeni.
\v 23 Kwasekusiba yikuhlwa, njalo kwaba yikusa, usuku lwesihlanu.
\p
\v 24 UNkulunkulu wasesithi: Umhlaba kawuveze izidalwa eziphilayo ngohlobo lwazo, izifuyo lokuhuquzelayo lenyamazana zomhlaba ngenhlobo zazo. Kwaba njalo-ke.
\v 25 UNkulunkulu wasesenza inyamazana zomhlaba ngenhlobo zazo, lezifuyo ngenhlobo zazo, lakho konke okuhuquzelayo komhlaba ngenhlobo zakho. UNkulunkulu wasebona ukuthi kuhle.
\p
\v 26 UNkulunkulu wasesithi: Asenze abantu ngomfanekiso wethu\x + 5.1; 9.6. 1 Kor. 11.7. Efe. 4.24. Kol. 3.10. Jak. 3.9.\x*, ngesimo sethu, njalo babuse phezu kwenhlanzi zolwandle, laphezu kwenyoni zamazulu, laphezu kwezifuyo, laphezu komhlaba wonke, laphezu kwakho konke okuhuquzelayo lokho okuhuquzela emhlabeni\x + 9.2. Hlab. 8.6.\x*.
\v 27 UNkulunkulu wasemdala umuntu ngomfanekiso wakhe; wamdala ngomfanekiso kaNkulunkulu; owesilisa lowesifazana wabadala\x + 2.18; 5.2. Mal. 2.15. Mat. 19.4. Mark. 10.6.\x*.
\v 28 UNkulunkulu wasebabusisa, uNkulunkulu wasesithi kibo: Zalani lande, ligcwalise umhlaba\x + 9.1,7.\x* njalo liwehlisele phansi; libuse phezu kwenhlanzi zolwandle, laphezu kwenyoni zamazulu, laphezu kwakho konke okuphilayo okuhuquzela emhlabeni.
\p
\v 29 UNkulunkulu wasesithi: Khangelani, ngilinike yonke imibhida ethela inhlanyelo, esebusweni bomhlaba wonke, laso sonke isihlahla, okukuso isithelo sesihlahla esithela\f + \fk esithela: \fl Heb. \fq esihlanyela.\f* inhlanyelo; kini singesokudla\x + 9.3. Hlab. 145.15,16.\x*.
\v 30 Njalo kuyo yonke inyamazana yomhlaba, lakuyo yonke inyoni yamazulu, lakukho konke okuhuquzela emhlabeni, okukukho umoya\f + \fk umoya: \fl Heb. \fq umphefumulo.\f* ophilayo, lonke uhlaza ngolokudla. Kwaba njalo-ke.
\v 31 UNkulunkulu wasebona konke akwenzileyo; khangela-ke kwakukuhle kakhulu\x + Tshu. 7.29. 1 Tim. 4.4.\x*. Kwasekusiba yikuhlwa, njalo kwaba yikusa, usuku lwesithupha.
