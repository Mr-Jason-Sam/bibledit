\c 2
\p
\v 1 Kwasekuqediswa amazulu lomhlaba lalo lonke ibutho lakho\x + Dute. 4.19. Hlab. 33.6.\x*.
\v 2 UNkulunkulu wasewuqeda ngosuku lwesikhombisa umsebenzi wakhe abewenza. Waphumula ngosuku lwesikhombisa\x + Eks. 20.11; 31.17. Dute. 5.14. Heb. 4.4.\x* emsebenzini wakhe wonke abewenza.
\v 3 UNkulunkulu wasebusisa usuku lwesikhombisa, walungcwelisa; ngoba ngalo waphumula emsebenzini wakhe wonke, uNkulunkulu awudalayo wawenza\f + \fk wawenza: \fl Heb. \fq ukuwenza.\f*.
\s Isivande seEdeni
\p
\v 4 Lezi zinzalo zamazulu lezomhlaba ekudalweni kwakho\x + 1.1.\x*, mhla iN\sc KOSI\sc* uNkulunkulu isenza umhlaba lamazulu,
\v 5 laso sonke isihlahlakazana sensimu, singakabi khona emhlabeni, layo yonke imibhida yeganga\x + 1.12.\x*, ingakamili; ngoba iN\sc KOSI\sc* uNkulunkulu yayinganisanga izulu emhlabeni, njalo kwakungelamuntu wokulima umhlabathi.
\v 6 Kodwa kwenyuka inkungu ivela emhlabathini, yasithelela ubuso bonke bomhlabathi.
\v 7 IN\sc KOSI\sc* uNkulunkulu yasibumba umuntu ngothuli oluvela emhlabathini\x + 3.19,23. Hlab. 103.14. Tshu. 12.7. 1 Kor. 15.47.\x*, yaphefumulela emakhaleni akhe umoya wempilo; umuntu wasesiba ngumphefumulo ophilayo\x + 7.22. Jobe 33.4. Isa. 2.22. 1 Kor. 15.45.\x*.
\p
\v 8 IN\sc KOSI\sc* uNkulunkulu yasihlanyela isivande eEdeni\x + 13.10. Isa. 51.3. Hez. 28.13; 31.8. Jow. 2.3.\x* ngasempumalanga, yasimbeka khona umuntu eyambumbayo.
\v 9 IN\sc KOSI\sc* uNkulunkulu yasimilisa emhlabeni sonke isihlahla esibukekayo lesilungele ukudla; lesihlahla sempilo\x + Isam. 2.7; 22.2,14.\x* phakathi kwesivande, lesihlahla solwazi lokuhle lokubi.
\v 10 Kwasekuphuma eEdeni umfula wokuthelela isivande; njalo kusukela lapho wehlukaniswa waba zinhloko ezine.
\v 11 Ibizo lowokuqala yiPishoni; yiwo ozingelezele ilizwe lonke leHavila\x + 10.7,29; 25.18. 1 Sam. 15.7.\x*, lapho okulegolide khona.
\v 12 Legolide lalelolizwe lihle; lapho kulebedola* lelitshe ionikse*\x + Eks. 25.7; 28.9,20; 35.9,27; 39.6,13. 1 Lan. 29.2. Jobe 28.16. Hez. 28.13.\x*.
\v 13 Lebizo lomfula wesibili yiGihoni; yiwo ozingelezele ilizwe lonke eleKushi.
\v 14 Lebizo lomfula wesithathu yiHidekeli; yiwo ogelezela empumalanga kweAsiriya. Lomfula wesine yiYufrathi.
\v 15 IN\sc KOSI\sc* uNkulunkulu yasimthatha umuntu\f + \fr 15 \fk umuntu: \fl kumbe, \fq uAdamu.\f*, yambeka esivandeni seEdeni, ukuze asilime asilondoloze.
\v 16 IN\sc KOSI\sc* uNkulunkulu yasimlaya umuntu isithi: Kuso sonke isihlahla sesivande ungadla lokudla;
\v 17 kodwa okwesihlahla solwazi lokuhle lokubi, ungadli kuso, ngoba mhla usidla kuso uzakufa lokufa.
\p
\v 18 IN\sc KOSI\sc* uNkulunkulu yasisithi: Kakukuhle ukuthi umuntu abe yedwa. Ngizamenzela umsizi\x + 1 Kor. 11.9.\x* onjengaye\f + \fk onjengaye: \fl Heb. \fq njengophambi kwakhe.\f*.
\v 19 IN\sc KOSI\sc* uNkulunkulu yasibumba ngomhlabathi yonke inyamazana yeganga layo yonke inyoni yamazulu\x + 1.24; 1.21.\x*; ya\add zi\add*letha kuAdamu\x + Hlab. 8.6.\x*\f + \fr 19 \fk kuAdamu: \fl kumbe, \fq emuntwini.\f*, ukuthi ibone ukuthi angazibiza ngokuthini, njalo loba yikuphi uAdamu azabiza ngakho isidalwa esiphilayo, yilo ibizo laso.
\v 20 UAdamu wasesitha amabizo kuzo zonke izifuyo, lenyonini yamazulu, lakuyo yonke inyamazana yeganga; kodwa uAdamu katholelwanga umsizi onjengaye.
\v 21 IN\sc KOSI\sc* uNkulunkulu yasisehlisela phezu kukaAdamu ubuthongo obukhulu\x + 15.12. 1 Sam. 26.12.\x*, waselala. Yasithatha olunye lwezimbambo zakhe, yavala ngenyama endaweni yalo.
\v 22 IN\sc KOSI\sc* uNkulunkulu yasisenza ubambo eyayiluthethe emuntwini lwaba\f + \fk lwaba: \fl Heb. \fq yalwakha lwaba.\f* ngowesifazana, yasimusa emuntwini.
\v 23 UAdamu wasesithi: Lo khathesi ulithambo lamathambo ami, lenyama yenyama yami\x + 29.14. Hlu. 9.2.\x*; bazambiza ngokuthi ngowesifazana\f + \fk owesifazana: \fl Heb. \fq Isha.\f*, ngoba yena ethethwe endodeni\x + 1 Kor. 11.8\x*\f + \fk indoda: \fl Heb. \fq Ish.\f*.
\v 24 Ngenxa yalokhu indoda izatshiya uyise lonina, inamathele kumkayo; njalo bazakuba nyamanye\x + Hlab. 45.10. Mat. 19.5. Mark. 10.7. 1 Kor. 6.16. Efe. 5.31.\x*.
\v 25 Bobabili-ke babenqunu, umuntu lomkakhe, futhi bengelanhloni.
