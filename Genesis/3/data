\c 3
\s Ukuwa komuntu
\p
\v 1 Inyoka-ke yayilobuqili\x + Mat. 10.16. 2 Kor. 11.3.\x* kulayo yonke inyamazana yeganga, eyayiyenzile iN\sc KOSI\sc* uNkulunkulu. Yasisithi kowesifazana: Yebo\f + \fk yebo: \fl Heb. \fq yebo, ngoba.\f* uNkulunkulu watsho yini \add ukuthi\add*: Kumele lingadli kuso sonke isihlahla sesivande?
\v 2 Owesifazana wasesithi enyokeni: Singadla okwesithelo sezihlahla zesivande;
\v 3 kodwa okwesithelo sesihlahla esiphakathi kwesivande, uNkulunkulu wathi: Lingadli kuso, njalo lingasithinti, hlezi life\x + 2.17.\x*.
\v 4 Inyoka yasisithi kowesifazana: Kaliyikufa sibili.
\v 5 Ngoba uNkulunkulu uyazi ukuthi mhla lisidla kuso, amehlo enu azavuleka, libe-ke njengoNkulunkulu, lisazi okuhle lokubi.
\v 6 Owesifazana-ke ebona ukuthi isihlahla sihle ukuba yikudla, lokuthi sona siyabukeka\f + \fk siyabukeka: \fl Heb. \fq siyaloyiseka.\f* emehlweni, lesihlahla sikhwabitheka ukwenza uhlakaniphe, wakha okwesithelo saso wadla\x + 1 Tim. 2.14\x*; wasenika lendoda yakhe kanye laye, yasisidla.
\v 7 Asevuleka amehlo abo bobabili\x + 3.5.\x*, basebesazi ukuthi babenqunu\x + 2.25.\x*; basebethungela ndawonye amahlamvu omkhiwa, bazenzela amafasikoti\f + \fr 7 \fk amafasikoti: \fl kumbe, \fq izibhinco.\f*.
\p
\v 8 Basebesizwa ilizwi leN\sc KOSI\sc* uNkulunkulu ihamba esivandeni ekupholeni\f + \fk ekupholeni: \fl Heb. \fq emoyeni.\f* kosuku; uAdamu lomkakhe basebecatsha ebusweni beN\sc KOSI\sc* uNkulunkulu phakathi kwezihlahla zesivande.
\v 9 IN\sc KOSI\sc* uNkulunkulu yasibiza uAdamu, yathi kuye: Ungaphi?
\v 10 Wasesithi: Ilizwi lakho ngilizwe esivandeni, ngesaba, ngoba nginqunu; ngasengicatsha.
\v 11 Yasisithi: Ngubani okutshele ukuthi unqunu? Udlile yini okwesihlahla, engakulaya ngaso ukuthi ungadli okwaso?
\v 12 UAdamu wasesithi: Owesifazana owangipha yena \add ukuthi abe\add* lami\x + 2.18.\x*, yena unginike okwesihlahla, ngasengisidla.
\v 13 IN\sc KOSI\sc* uNkulunkulu yasisithi kowesifazana: Kuyini lokhu okwenzileyo? Owesifazana wasesithi: Inyoka ingikhohlisile\x + 3.4. 2 Kor. 11.3. 1 Tim. 2.14.\x*, ngasengisidla.
\v 14 IN\sc KOSI\sc* uNkulunkulu yasisithi enyokeni: Njengoba usukwenzile lokhu, uqalekisiwe wena okwedlula sonke isifuyo lokwedlula yonke inyamazana yeganga. Uzahamba ngesisu sakho, njalo udle uthuli insuku zonke zempilo yakho\x + Isa. 65.25. Mika 7.17.\x*.
\v 15 Njalo ubutha ngizabufaka phakathi kwakho lowesifazana lenzalo yakho lenzalo yakhe\x + Isa. 7.14. Mika 5.3. Mat. 1.18,23,25. Luka 1.34,35. Gal. 4.4. 1 Tim. 2.15. Isam. 12.9; 20.2.\x*. Yona izakuchoboza ikhanda, wena uzayichoboza isithende\x + Jobe 9.17 Roma 16.20. Heb. 2.14.\x*.
\v 16 Kowesifazana yathi: Ngokwandisa ngizakwandisa ubuhlungu bakho njalo ukuzithwala kwakho; ngobuhlungu uzabeletha abantwana, lokukhanuka kwakho kuzakuba sendodeni yakho\x + 4.7. Ngoma 7.10.\x*, njalo yona izakubusa\x + 1 Kor. 11.3; 14.34. Efe. 5.22,23,24. Kol. 3.18. 1 Tim. 2.11,12. Tit. 2.5. 1 Pet. 3.1,5,6.\x*.
\v 17 Njalo kuAdamu yathi: Njengoba ulalele ilizwi lomkakho, wasusidla okwesihlahla engakulaya ngaso ukuthi: Ungadli okwaso\x + 2.17.\x*, uqalekisiwe umhlaba ngenxa yakho\x + Roma 8.20-22.\x*; ngokukhathazeka uzakudla okwawo insuku zonke zempilo yakho\x + Jobe 5.7; 14.1. Tshu. 2.22,23.\x*.
\v 18 Njalo ameva lokhula oluhlabayo uzakumilisela, ubususidla imibhida yeganga.
\v 19 Ngesithukuthuku sobuso bakho uzakudla ukudla, uze ubuyele emhlabathini, ngoba wathathwa kuwo; ngoba wena uluthuli\x + 2.7.\x*, njalo uzabuyela ethulini\x + Jobe 34.15. Hlab. 104.29. Tshu. 3.20; 12.7. Roma 5.12.\x*.
\v 20 UAdamu wasebiza ibizo lomkakhe ngokuthi uEva\f + \fk uEva: \fl Heb. \fq uHava, \fl kusitsho, \fq ophilayo.\f*, ngoba yena ungunina wabo bonke abaphilayo.
\v 21 IN\sc KOSI\sc* uNkulunkulu yasisenzela uAdamu lomkakhe izigqoko zezigogo, yasibagqokisa.
\p
\v 22 IN\sc KOSI\sc* uNkulunkulu yasisithi: Khangela, umuntu usenjengomunye wethu, esazi okuhle lokubi\x + 3.5.\x*. Khathesi-ke, hlezi elule isandla sakhe athathe njalo okwesihlahla sempilo\x + 2.9.\x*, adle aphile kuze kube sephakadeni.
\v 23 Ngakho iN\sc KOSI\sc* uNkulunkulu yamkhupha esivandeni seEdeni ukuthi alime umhlabathi, lapho athathwa khona.
\v 24 Yasimxotsha umuntu; yabeka empumalanga kwesivande seEdeni\x + 2.8.\x* amakherubi* lenkemba evuthayo ephenduphendukayo\x + 3.8 (Heb.).\x*, ukulinda indlela yesihlahla sempilo.
